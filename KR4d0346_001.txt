# -*- mode: mandoku-view; -*-
#+TITLE: 庸齋集
#+DATE: 2015-08-25 00:05:21.997131
#+PROPERTY: ID KR4d0346
#+PROPERTY: BASEEDITION WYG    
#+PROPERTY: JUAN 卷一
<pb:KR4d0346_WYG_001-1a>¶
欽定四庫全書¶
　庸齋集巻一　　　　　　宋　趙汝騰　撰¶
　　頌¶
　　　癸丑仲秋建安郡學丁奠退而作頌并勉同志¶
　　　之士頌曰¶
建水懷襄孔殿巋然文未墜地道昭于天輪奐鼎新丁¶
奠揭䖍肅肅冠佩粲粲豆籩惟聖立範載籍具傳渾渾¶
噩噩書教百篇危微精一綱領所先詩六義教風雅頌¶
<pb:KR4d0346_WYG_001-1b>¶
全曰思無邪蔽以一言易教精微四徳首元演六十四¶
母坤父乾春秋事教惟義與權行夏之時獨許顔淵樂¶
教導和鐘鼓管絃雷出地豫樂之大原禮教導中三百¶
三千其端辭遜如始達泉垂兹六教何千萬年睠惟此¶
邦儒哲比肩厥有考亭是紹澗瀍發揮六學有功聖賢¶
守吏初獻與士周旋祀畢作頌同志勉旃¶
　　　乙夘仲春丁奠畢作素王頌一首呈承祭之士¶
　　　頌曰¶
<pb:KR4d0346_WYG_001-2a>¶
於穆素王天縱將聖小用于魯振挈綱領莱兵面卻齊¶
人退聴三都&KR0549;姦兩觀鋤佞市無飾賈朝無亂政少壮¶
悉遜道塗不競曲阜大治諸侯交儆女樂間之可以出¶
迸俟膰不至于衛之境留不煖席去復俄頃幾圍于匡¶
幸釋以寗歸主蘧瑗耻居次乗彷徨過宋流離在鄭魋¶
惡習禮木不留影立郭東門纍然誰省在陳徘徊弗授¶
寸柄河水洋洋不渡者命蒲盟止兵蔡懼設穽楚尼書¶
社彼哉䜛勝轍環靡歸不容何病十有四年魯復来聘¶
<pb:KR4d0346_WYG_001-2b>¶
亦莫果用六經是訂易繫禮編詩刪書定私淑三千弦¶
歌雩詠維持太極與天地並賢於堯舜功用之盛専饗¶
南面此感彼應籩豆牲牢庭燎輝映萬有千載垂于祀¶
令承祭儒紳孰敢不敬何以事之存心養性¶
　　四言詩¶
　　　贈張彊赴曲江教¶
聖人立教以中為常不得中行取獧取狂未見狂者吾¶
里有張議論傑然名壓上庠惡彼佞臣請劍尚方使終¶
<pb:KR4d0346_WYG_001-3a>¶
天彛蠶績蟹筐天鍳其忠䇿名顔行筮仕分教九齡之¶
郷惟九齡公非血氣剛憂深慮逺性端行良禄山尚㣲¶
測其陸梁國忠林甫惡未披猖公預窺之知其亂唐仁¶
必有勇令名無疆彼元忠軰初志&KR0557;昂一遇擯抑盡斂¶
鋒鋩媕娿喑啞不敢否臧自謂得計爵禄之場䘮已丘¶
山得不毫芒士辨薫蕕與道存亡何以臻兹惟學問將¶
弱翁懋哉以保令芳¶
　　　贈衡陽簿林士愷¶
<pb:KR4d0346_WYG_001-3b>¶
吾黨仲容行脩能通而志卓然以慕直躬嘗儕扣閽力¶
摧姦鋒上旌其言擢第南宫府庠諸生坐斥怱怱君盡¶
逺詒盍援掖逢予䟽已先所見略同每起敬愛有烈士¶
風予歸里閈時訪藋蓬匪義不談惟理是窮告予戍及¶
棲枳湘中壯哉兹行近紫蓋峰刑使傑然蜀彦之雄埋¶
輪大勇折檻精忠朝夕趨承必得所從一被容接終身¶
登龍惟仕首輔必亷必公惟學䇿要必敬必㳟胡張之¶
郷名理之宗公餘取友以相磨礲¶
<pb:KR4d0346_WYG_001-4a>¶
　　　贈林耕叟赴湖帥幕¶
東萊之師是為拙齋學無不究道無不該體統純正䂓模¶
拓恢卓成一家猶斗之魁未及百年遺響冷灰我守寳¶
婺四學是開(理學程正公史學司馬文正公文/學歐陽文忠公經濟學范文正公)以導生¶
徒俾紹東莱回首七霜諒多成材英英耕叟我友自¶
孩吐詞不羣制行亦瑰勉以朱學持論不回僕家源¶
流是擁是培仲尼得伋垂教方来拙齋有孫其道未頽¶
且告𤓰熟定王之臺僮馬載馳羔鴈屢催予聞湘流夙¶
<pb:KR4d0346_WYG_001-4b>¶
稱聖涯懋陵之邦元公所胎南軒昭昭五峯巍巍豈無秀¶
民可與摩揩求仁得仁懋哉懋哉¶
　　　贈成師掾公䇿¶
易中之䇿隂陽錯綜是興神物以前民用受命如響吉¶
㓙生動子取䇿名僕沿理控先覺仲尼方人子貢惟誠¶
前知不億而中中庸即易是道公共非䇿之䇿斯語請¶
誦¶
　　　贈陳如晦¶
<pb:KR4d0346_WYG_001-5a>¶
堂堂六湖清秋玉壺我則尚友豈敢為徒仁義𢎞毅不¶
可奪志豈私我朋義之與比徳必有鄰二彭其人與語¶
終日澹無一塵以罪來歸得此四賔甘心澗谷以老我¶
身¶
　　　贈詹生謁徐徑坂¶
賢哉二生不逺千里瞻彼徑坂今之泗水予詩為容有¶
進無止非殷洪喬乃互郷子¶
　　　次徐徑坂四言韻¶
<pb:KR4d0346_WYG_001-5b>¶
欹枕肱曲匱藏美玉造道髙深庭草交緑¶
中庸致曲學記琢玉子過仙柯瞻彼淇緑¶
　　　美李頥老易¶
易之廣大無方無體河圖授羲斯文天啟爰畫以象是¶
陳八物演六十四闔闢伸屈文繫繇辭二千爻㫖孔絶¶
韋編十翼偹矣後来濓洛發明幾盡萬世學者扵此¶
取信𢎞毅李君以身體易消長騐氣吉凶考徳方初學時¶
四載忘寐感蒼筤竹至産于地盖三十年然後成書其語¶
<pb:KR4d0346_WYG_001-6a>¶
不費其趣有餘予得其藳日置書案熟視厥履為之三¶
嘆道無隠顯形上繇下脩辭立誠窮神知化¶
　　　示林宗辰勸學數語¶
青出於藍氷寒於水立言勸學荀卿氏子卿不如軻醇¶
乎醇矣謂學無他求其放心存則聖賢舍則犢禽差¶
只毫髪隔踰丈尋必有事焉所言何事而勿正心正亦¶
何累勿忘勿助持敬之意於此習察是之謂學於此而¶
勸其進罔覺勉哉宗辰說博守約¶
<pb:KR4d0346_WYG_001-6b>¶
　　　示趙與㯽𢎞毅章¶
天之蒼蒼而在山中大畜之象驗之干躬六尺之㣲萬¶
善畢叢徃行前言浩浩無窮一以貫之何所不容兩間¶
非大此之謂𢎞牝馬之貞行地无疆古徃今来其道有¶
常是以資生至哉化光君子體之六二直方直内方外¶
何用不臧守此之毅賁育非剛泗亭之參以此任道繇¶
軻而後孰其深造濓洛儒先知徳之奥非苟知之亦免¶
允蹈興夫請書朝夕戴抱懋哉懋㢤至於華皓¶
<pb:KR4d0346_WYG_001-7a>¶
　　　餞趙文思崇鐖歸上饒¶
英英吾宗神駿之姿筆有天巧自鑄偉詞抱負不凡植¶
立甚竒爰初筮仕即不詭隨笑世滔滔相與磷緇過予¶
告别凛然自期耻逐京塵願易叢祠莱衣奉親樂道忘¶
飢予惟上饒淵源未衰玉山文獻考亭所推章澗二泉¶
名論清規邇来後生古為似之(徐直諒之/弟直方也)仁親友兄徑¶
坂是師子歸取友伯塤仲箎咫尺柯山考徳訂疑他日¶
成就麟祥鳳儀¶
<pb:KR4d0346_WYG_001-7b>¶
　　　寄徐端友立大夀其母夫人¶
英英二徐名徳之雛早從爛柯知所歩趨南陔子職夙¶
夜盡劬九日黄花采采盈裾請夀堂萱大年方壺龎¶
眉髪鶴重錦軒魚母詔子前問學勉諸參匪直養心傳¶
泗洙誠身悅親授伋著書子曰懋哉益厲厥初榮多遺¶
母文繡不如戲舞樽前母為笑娛我寄四言俾陳座隅¶
　　五言古詩¶
　　　酬盧威仲九日遣青衣送酒¶
<pb:KR4d0346_WYG_001-8a>¶
前年重九日黄衣携御槧抗牘回天聦批鱗䝉帝念雖¶
慚獻六箴猶許䟽十漸去年重九日石鼔償願欠菊叢對¶
佳客茰觴傾舊釅一時嘯詠狂萬丈詞華艶今年重九¶
日龜息静中驗亭前寒葉落樓外晴波斂故人何殷勤¶
清樽持瀲灔思君甲辰䟽擬昔尚方劒士鋒皆辟易忠¶
舌為飫饜回首今七秋日月光同掞知暫陸渾㳺難久¶
承明厭老我思荷鋤一壑柴桑占¶
　　　暇日領客登眺¶
<pb:KR4d0346_WYG_001-8b>¶
暇日登層城目眺黄花岡来山何岌嶪餘勢猶廻翔郡¶
治枕其中溪流繞其旁建中實經始淳祐罹懐襄河伯¶
何不仁平陸如江洋水餘予領牧初至覺荒凉賴天賜¶
連稔田里多稻粱舊觀喜漸復新屋興未央偶領賔戚¶
㳺松下傾盃觴嵐氣接洲渚舉目皆寒蒼¶
　　　為饒計使題¶
煌煌使者軒新扁煥羣目周爰逺有華不可居無竹天¶
風泠然来雲氣滃而簇知君子猷趣一笑等榮辱每云¶
<pb:KR4d0346_WYG_001-9a>¶
安樂窩似勝相州纛憑欄對此君竟日翫不足余亦慕姱¶
莭時時賦猗緑閒思載醪去悠悠想九曲新詩帶仙姿霞¶
飡謝粱肉願言植梅友疎影横水澳¶
　　　徐朝奉誥命下走介賫納徑坂賦成¶
驛足行都来手賫誥一軸發視喜非常耆儒見褒録斯¶
人徳無瑕有子道振玉陛下自好老㣲臣耻干禄耕雲¶
入山深釣月翫水緑一朝朱紱賜龎眉釋袍鵠莱衣拜¶
稱慶起舞徧親族我在霞洲上折屐亦越宿兹忻賛書¶
<pb:KR4d0346_WYG_001-9b>¶
至哦詩遣騶僕遙知參侍㸃論學紹淇澳¶
　　　和徐徑坂¶
我敬楳埜翁治郡如元結一朝殉國死黄壤恨誰雪赤¶
輸陳蕃心碧化萇𢎞血銘筆得柯仙羣隂消蟋蟀¶
予歸假闔廬守曰於我館風雨已遁逃雲山况竒觀徑¶
坂形聲詩蓬萊名遂逺求仁居之安是宅靡有間¶
　　　食梅¶
兒時摘青梅葉底尋彈丸所恨襟䄂窄不憚頬舌穿我¶
<pb:KR4d0346_WYG_001-10a>¶
年不自覺以我齒尚完嘗新試一薦喉棘眉先攅豈味¶
不悅口豈老難强餐人生煎百憂筭梅未為酸¶
　　　夀史刑使¶
岷峨儲英賢一例皆家食公亦淹海角麾節猶赫奕七¶
閩政多幸福星照南極輕裘鎮鈴閤使斧光衛㦸門弧¶
初度臨和氣徧阡陌宿雨洗瘴氛𦍤雲報寒色前期為¶
重九後期為至日中間産蜀珍天意扶陽脉願言愛剛¶
健他日夀王國¶
<pb:KR4d0346_WYG_001-10b>¶
　　七言古詩¶
　　　謝胡繡使招飲¶
疇昔與公同奉常余為藉田公社令是時𦍤祭拜卿少¶
余已顔衰公秀瑩齋房並公揮麈尾議論風生真纚纚¶
蜀珍數人皆在坐盡說功名湏遜子回頭一夢十五春¶
公為使者余㕓民薫風荷畔緑樽設丹荔粲粲蓮房新¶
語間切切憂民瘼隂功亟欲蘇全閩出經入傳知言要¶
湘西絶學今誰紹我老西河欠鞭䇿此事湏公正英妙¶
<pb:KR4d0346_WYG_001-11a>¶
　　　送眉山孫夢得從饒伯輿李純父學¶
景山書来說蜀珍與吾氣象清而真束書亟歸侍温凊力¶
祈樸學為是正程文不過工進取何若杜門誦論語一言¶
可以行終身世間至樂惟求仁弋陽餘干相望爾紫陽¶
的傳伯輿是同志更有李純父勁莭清名照今古為我¶
問訊出此詩子親炙之有餘師¶
　　　示林桂髙歌¶
丈夫流芳在身後眼前一食常不飽何况吟工抉元化¶
<pb:KR4d0346_WYG_001-11b>¶
萬象日月遭捜攪君不見飯顆山頭餓少陵柴桑徑裏¶
饑淵明無錢對菊坐終日得錢沽酒醉交朋又不見春¶
岸飛楊花聖俞得句貧轉加羊腸遶車聲黄九一生¶
坐窮鳴歐蘓只得從旁嘆不爾何由負盛名¶
　　　景南將赴武昌道出剡溪戯成贈行¶
丈夫未遇時流俗多白眼張耳能致千里客相如竟輟¶
萬金産方子一世英要路争力挽行行取侯封何必守¶
蠧簡¶
<pb:KR4d0346_WYG_001-12a>¶
　　　陳謂老見過云今年六十有九將預為周身之防¶
　　　余曰君定未死不如覔錢沽酒耳用戯成拙句贈¶
　　　行¶
荷鍤自隨劉伯倫裸葬舊聞楊王孫偉哉二子真曠逹¶
身雖殞㓕名獨存要知形骸本外物中有妙用超六根¶
火風地水歸四大夢幻泡影何足論君不見桓魋石槨¶
秦鐡户歌鐘未徹野火焚不如得錢即沽酒時時醉倒¶
三家村¶
<pb:KR4d0346_WYG_001-12b>¶
　　　和徐徑坂韻二首¶
玉柯仙管頻念我大書束縑濃墨斑寄情縹𣺌江海際¶
匠語𢡖澹雲烟間燃藜太乙中夜照垂釣客星清晝閒¶
觀公舒巻皆以道仁智山静水潺湲¶
學者山斗吾徑坂杜門養志衣莱斑孤峯度越青雲上¶
一世失得浮埃間鳳鳴思誠頻遺訊龍卧草廬相對閒¶
三賢鼎立名師友衢江萬古身潺湲¶
　　　贈武應辰見徐徑坂¶
<pb:KR4d0346_WYG_001-13a>¶
衡陽布衣武應辰柯山迎拜新使君使君道徳今天人¶
不知肯開衡山雲君看衡雲開未開吾道所關非小哉¶
應辰為我三致意行藏已定顔心齋¶
　　　示趙與㯽¶
今年至日有喜色四方士友来請益徳場宗英質大學¶
上饒諸賢問太極草廬一紙隃寄音徑坂七言大書帛¶
衰予甘遁西河上㸃檢身心有方册¶
　　　夀史刑使¶
<pb:KR4d0346_WYG_001-13b>¶
羡公博學今揚雄未許蜀珍専瑞蜀喜公奉使今鮮于¶
又見福星来照福我初敬公因讜䟽萬言批鱗折五鹿¶
我轉敬公縁清操髙吟放鶴孤山麓今兹仗斧更仁厚¶
庭草不鋤生意足憂時兩鬢白髪增愛賢一念緇衣篤¶
衰予歸卧西河上都騎時来尋澗谷清言竟日無盡藏¶
想見胷中幾天禄若人盍置論思地垂弧定有鋒車趣¶
去年五言稱公夀今年笑指湖山緑¶
　　　贈璘上人¶
<pb:KR4d0346_WYG_001-14a>¶
潜齋山雨過從久每說二公不離口山雨去佐玉樓仙潜¶
齋起領金壇守一江一浙兩知音栢枝東指還西否胡¶
然拄杖轉落南膜拜叢中獅子吼¶
　　騷體¶
　　　與張草廬予欲嗣奏聘君草廬寄聲止予歌¶
　　　以答之¶
姑蔑之&KR0469;郡郭之隅幽閴兮陋巷卑渫兮䋲樞真人兮¶
匵藏道貌兮山臞有時兮過市徐行兮當車天津游兮¶
<pb:KR4d0346_WYG_001-14b>¶
聞䳌而慨嘆鹿門登兮采藥而躊躇明月兮嘯咏白雲兮¶
巻舒我評其人陶邵之徒疇昔歲兮司銀臺力抗䟽兮¶
徴玉廬朝奏墨兮欲下暮出晝兮尼諸君一笑兮草芥¶
余三惜兮璠璵擬箋天&KR0006;嗣請近因風兮止余仰髙致兮¶
慕予積卑忱兮願攄善不進兮不已終當諒乎純愚¶
　　　答徐直方問無極歌¶
謂無極不可狀兮造化之樞謂無極可狀兮聲臭俱無¶
至哉濓翁兮是剏是圖後来諸老兮交辨鵝湖彼是此¶
<pb:KR4d0346_WYG_001-15a>¶
非兮畦畛何殊究其指歸兮風乎舞雩吾黙㑹於心兮¶
徴以通書隂陽動静兮何始何初人人有是兮奚問乎¶
吕陸張朱¶
　　　遺徐端友夀母夫人歌¶
望東雲兮懐玉産二英兮鸑鷟持榮名兮夀親頌大¶
椿兮對菊飱初英兮慕屈子之菲菲飲寒潭兮陋胡¶
廣之碌碌我敬愛之勉以猗緑垂芳兮無窮介母兮¶
多福¶
<pb:KR4d0346_WYG_001-15b>¶
　　五言律詩¶
　　　趣饒伯輿来期¶
忽得髙賢訊篝燈讀數囬苦辭白鹿講盍為紫陽来¶
水毁祠無恙堂新教有開湏君速戾止倡道淑英材¶
　　　寄李頥老¶
清苦推洪毅人今合古求道東吾所敬學北子為優夜¶
氣存無餒晨餐缺不憂時来同析理相對一茶甌¶
　　　送伯和姪歸里之戍¶
<pb:KR4d0346_WYG_001-16a>¶
留爾紉秋桂歸歟迫戍𤓰定將儒術飾肯以惠文誇獄¶
敬禆王國帷褰佐使家公餘更努力學似海無涯¶
　　　送㳺幾叟衡山尉¶
西風催仕軔比部得英曹澤物官無小觀山嶽最髙湏¶
知戴星出慎勿厭塵勞綵棒有餘暇何妨誦楚騷¶
　　　餞用晦姪南安令¶
爾宦神臯日搢紳無間言勇懐南邑綬為便北堂萱侍¶
講鸞棲舊端明棠䕃存時能挹前軰為政有根源¶
<pb:KR4d0346_WYG_001-16b>¶
作邑無他法精神在拊摩吏肥民必瘦酒少飯宜多寜¶
拙催科考湏知于蒍歌莫將還債看好事易蹉跎¶
　　　挽竹湖李端明¶
千古筠溪節名孫尚有諸敢言禁闥黯勇退漢廷䟽掃¶
軌門如水懸魚飯只蔬訃傳纓紱駭惜綰不中書¶
淡似香山老臞於涑水翁政湏將及子心孰不為公後¶
進師清儉前旒譽直空墓陵手所築過者式髙風¶
　　　挽盛君時¶
<pb:KR4d0346_WYG_001-17a>¶
忽報斯人訃傷哉命壓頭皇皇如有索落落竟何求學¶
道魚千里辭家貉一丘幸哉猶有子可解二親憂¶
